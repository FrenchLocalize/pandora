<?xml version="1.0" encoding="utf-8"?>
<language>
	<entry name="0Description" value="La popolazione umana ha raggiunto 1,9 miliardi di persone. La rapida industrializzazione ha portato la maggior parte degli abitanti a spostarsi nelle città. La popolazione mondiale è intrappolata in sistemi politici restrittivi, che tramite la propaganda nazionalista utilizza le diversità razziali e culturali per giustificare le differenze di trattamento... e le guerre. Approssimativamente il 10% della popolazione di questo secolo muore a causa delle dispute nate per discriminazioni politiche."/>
	<entry name="0Name" value="1900..."/>
	<entry name="1Description" value="Durante l'ultimo anno del vecchio millennio, la massa totale degli umani e degli animali d'allevamento raggiunge i 425 milioni di tonnellate... il 98% della vita vertebrata totale del pianeta. Tutte le risorse disponibili vengono sfruttate ad un ritmo maggiore di quello con cui si rinnovano. I mercati globali, legati alla crescita continua, più volte vanno in crisi. Nel 2004, SpaceShipOne diventa la prima compagnia spaziale privata a lasciare l'atmosfera terrestre, mentre la NASA mantiene a terra tutti i suoi veicoli."/>
	<entry name="1Name" value="2000..."/>
	<entry name="2Description" value="In questa decade, i voli spaziali privati sono la normalità. I ricchi raggiungono le stelle. Nella seconda metà del decennio, viene costruito il primo hotel spaziale orbitante, anche se è poco più di una capsula spaziale utilizzata per trasferire denaro da un miliardario ad un altro.<br/><br/>La prima operazione mineraria su un asteroide viene avviata dalla Noxium Corporation, fornendo le materie prime per erigere costruzioni direttamente nello spazio, sempre di proprietà della Noxium."/>
	<entry name="2Name" value="2010..."/>
	<entry name="3Description" value="L'orbita terrestre brulica di attività, per lo più private. I governi mondiali (Cina, USA e Russia) si affidano sempre più a società private per effettuare la manutenzione delle loro reti satellitari. Gli habitat a sistema chiuso nello spazio sono diventati comuni per le persone ricche e le organizzazioni, che cercano di evitare i problemi della Terra... e le tasse.<br/><br/>Nel frattempo, tutte le nazioni più ricche sono focalizzate nel controllo dei disastri, come la carenza di acqua, cibo ed energia e l'aumento della temperatura globale.<br/><br/>Le alleanze militari occidentali diventano a tutti gli effetti clienti di un'azienda militare privata, la Empire Management, che si rivela molto più efficace nello schieramento dei suoi militari veterani per arginare le agitazioni in tutto il pianeta... ed anche più economica."/>
	<entry name="3Name" value="2020..."/>
	<entry name="4Description" value="Gli ultimi ghiacci dell'Oceano Artico si sciolgono.<br/><br/>La prima ed ultima sonda interstellare della NASA viene lanciata in cerca delle stelle che potrebbero ospitare pianeti abitabili, prima che le operazioni dell'agenzia vengano completamente interrotte dal Senato. Uno studio dell'Università di Togra riesce a mettere in atto una tecnologia teorizzata da Alcubierre, riuscendo a far raggiungere ad alcune sonde la metà della velocità della luce... e trasformando Togra nel principale istituto d'educazione internazionale.<br/><br/>Il gruppo mercenario dell'Empire Management inizia a cospirare con la Noxium Corporation per dividersi e limitare l'accesso allo spazio. Senza la protezione militare dell'Empire e l'accesso ai carburanti della Noxium, poche organizzazioni spaziali sopravvivono, così la coppia prospera, assorbendo rapidamente i concorrenti militari ed industriali per tutto il decennio, ed iniziando ad essere conosciuta come il Cartello Cerere. Le due compagnie diffondono le loro stazioni e le loro navi per tutto il sistema solare."/>
	<entry name="4Name" value="2030..."/>
	<entry name="5Description" value="Le mode spirituali si impadroniscono delle masse affamate dell'umanità, rimpinguando le casse di una miriade di pseudo-religioni di ben breve durata. Tuttavia, una di esse, Via Salvatum, anche conosciuta come Ascensione Divina, si sviluppa tramite una rete di social networks. Essa combina la religione tradizionale ed i valori monarchici con le moderne tecniche di marketing, messaggi subliminali e ricatti generati da intelligenze artificiali, diventando presto il credo mondiale dominante ed assorbendo nuove e vecchie religioni.<br/><br/>Dove questi sistemi non attecchiscono, un movimento popolare ecologista, Terra Salvum, emerge, ed alcuni governi ad esso affiliati prendono il controllo di ampie fasce dell'Africa e dell'America del Sud. Le loro politiche di de-industrializzazione e riforestazione riescono a rallentare il picco del riscaldamento globale per un decennio."/>
	<entry name="5Name" value="2040..."/>
	<entry name="6Description" value="Viene raggiunto il picco della popolazione umana, poco più di 8 miliardi. Data la massiccia concentrazione di ricchezza in mano a pochi elementi, la maggior parte dell'umanità lavora sodo per mantenere i lussi estremi della manciata di miliardari stazionati in orbita. Gran parte della superficie coltivabile terrestre è dedicata all'agricoltura di sussistenza a bassa tecnologia, molto più inefficiente di quella high-tech utilizzata nel mondo sviluppato. L'economia spaziale, sotto il controllo delle sempre più divise corporazioni Noxium ed Empire, si accorge a mala pena del crollo dei mercati terrestri ed inizia un decennio di ascesa economica.<br/><br/>Le donazioni accumulate in una decade da Ascensione Divina vengono utilizzate per costruire un'immensa nave-chiesa in orbita attorno a Venere, che converte l'energia solare direttamente in preghiera; pochissimi individui prescelti vengono innalzati alla nave, dove crio-meditano, in attesa della loro ascensione e della terra promessa."/>
	<entry name="6Name" value="2050..."/>
	<entry name="7Description" value="Come Napoleone 400 anni prima, il leader del Partito Comunista Cinese elimina i suoi rivali con alcune accuse fasulle, e riesce a trasformare quello che fu un movimento per l'uguaglianza, essenzialmente in una monarchia. Quella che un giorno verrà chiamata Dinastia del Sole nasce in questi anni, e si garantisce un posto nello spazio tramite il lavoro di un miliardo di persone, mentre il Primo Ministro vive nel suo lussuoso palazzo privato in orbita attorno a Saturno.<br/><br/>Le squadre di manipolazione dell'immagine dell'Empire Management rinominarono la loro compagnia 'Imperium', come tributo (e parodia) della Dinastia del Sole.<br/><br/>In disperata ricerca di acqua, energia e minerali, tra i governi della Terra esplodono violenti conflitti interni per accaparrarsi le ultime risorse disponibili. Queste guerre si dimostrano devastanti, dato che, a parte le truppe mercenarie di Imperium, le uniche armi disponibili ai governi sono quelle atomiche, batteriologiche o chimiche e gli unici soldati sono guerriglieri e ribelli. I conflitti cadono in stallo, ma lasciano la maggior parte delle terre un tempo coltivabili ora sterili."/>
	<entry name="7Name" value="2060..."/>
	<entry name="8Description" value="Alcuni rapporti provenienti dalle capsule interstellari della NASA dislocate presso l'eso-pianeta Tau Ceti giungono fino alla Terra. Sebbene temperato, il pianeta si rivela composto per lo più da ferro e inadatto alla vita. Percependo un'opportunità commerciale, la Noxium sviluppa immediatamente una nave colonia interstellare capace di viaggiare fino al 70% della velocità della luce, utilizzando una versione aggiornata del dispositivo Alcubierre. Queste navi sono gigantesche capsule del sonno, che permettono di tenere i coloni in letargo per tutta la durata del viaggio... assieme ad una minima componente militare. Per finanziare le proprie navi, la Noxium vende le altre sul mercato pubblico. Gli ecologisti di Terra Salvum, che non possono affrontare la spesa, rubano i progetti.<br/><br/>Alcune schermaglie tra le truppe Imperium e Noxium su asteroidi come Callisto pongono fine al quarantennale Cartello Cerere, permettendo nuovamente il tanto agognato libero accesso allo spazio. L'Imperium ruba il prototipo di nave colonia da sotto il naso della Noxium.<br/><br/>Nella maggior parte delle regioni terrestri, le Intelligenze Artificiali per il Servizio Civile ottengono il controllo di una parte sempre più vasta della società, trainata principalmente da popolazioni democratiche determinate a prendere il potere dalle mani dei miopi e guerrafondai governatori."/>
	<entry name="8Name" value="2070..."/>
	<entry name="9Description" value="La scoperta di Pandora avviene nel 2081. I messaggi inviati dalla sonda lanciata nel sistema Nashira cinquant'anni prima, finalmente giungono a destinazione. Era stato scoperto il primo ed unico mondo abitabile... Pandora. Il pianeta gigante è un paradiso; le analisi dei satelliti lo mostrano ricco di risorse e con possibilità di vita organica.<br/><br/>Nel tentativo di invertire il riscaldamento globale, le IA per il Servizio Civile stipularono il primo trattato efficace ed iniziarono a disseminare l'atmosfera di sistemi di filtraggio e materiali riflettenti, per avviare il raffreddamento del pianeta.<br/><br/>Data la loro miseria ed impotenza, i governi della Terra stipulano un trattato di unione dietro al sottile velo protettivo dell'atmosfera. Dichiarano Pandora una meraviglia naturale da preservare, da esplorare con cautela per il solo interesse degli abitanti terrestri, senza possibilità di sfruttamento, e mettono chiunque in guardia dalle conseguenze che sfocerebbero nell'ignorare questo diktat.<br/><br/>Quasi simultaneamente, le fazioni orbitanti lanciano le loro navi colonia verso Pandora."/>
	<entry name="9Name" value="2080..."/>
	<entry name="10Description" value="I governi diretti dalle IA hanno preso in mano la gestione della Terra giorno dopo giorno. La loro tecnologia è ora ben visibile dai coloni orbitanti, che possono solo osservare il pianeta cambiare. Ad esempio, quando l'ultimo impollinatore naturale si estinse, venne rapidamente rimpiazzato da uno artificiale."/>
	<entry name="10Name" value="2090..."/>
	<entry name="11Description" value="L'atmosfera terrestre, verso la fine del XXII secolo, è quasi completamente filtrata, evitando così la perdita di calore ma diminuendo anche le comunicazioni, che diventano estremamente rare. Il traffico tra la superficie e lo spazio rallenta fino a cessare."/>
	<entry name="11Name" value="2100..."/>
	<entry name="12Description" value="Anno navale 2107. Mentre le navi colonia stanno lentamente rallentando verso la loro meta, i pochi abitanti dell'orbita terrestre perdono il contatto con la superficie dominata dalle IA. Gli ultimi satelliti, riescono a percepire solamente immense attività tettoniche.<br/><br/>Le navi colonia automatizzate, trasportano il meglio ed il peggio della popolazione terrestre, e viaggiando al 70% della velocità della luce, arriveranno su Pandora il primo giorno dell'anno 2107 (secondo l'orologio atomico della nave). Mentre a velocità relativistica sembrano trascorsi solamente 24 anni, sulla Terra ne sono invece passati 33 ed i passeggeri della nave possono aver visto solo i primi 19 di essi.<br/><br/>In poche ore, le navi sganceranno le loro capsule sulla superficie di Pandora..."/>
	<entry name="12Name" value="2116"/>
	<entry name="Count" value="13"/>
</language>
