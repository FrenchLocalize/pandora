<?xml version="1.0" encoding="utf-8"?>
<language>
	<entry name="0Description" value="(Edizione personalizzata, Dave Rimster, Grado 93, Chiesa dell'Ordine Battesimale.)<br/><br/>Caro Dave,<br/><br/>Questo è il mio vangelo personale. Sono sicura che tu stia diventando consapevole che, a qualunque branca della fede le persone aderiscano, il messaggio della Rivelazione Divina sia comunque verità, per loro. Siamo tutti oscuri peccatori (come si evince dalle tue pagine di SpaceNook a cui sto dando un'occhiata proprio ora... sono stupita che tu sia riuscito a scampare a quel tentativo di ricatto, quando eri un 17), ma né la redenzione, né l'illuminazione sono fuori dalla nostra portata. In effetti, anch'io un tempo ero una perdigiorno, peccatrice ed ignorante come te. Lascia che ti racconti una storia.<br/><br/><style name='Italic'/>Le porte del saloon si spalancano mentre volo fuori, quindi di nuovo per far uscire l'economica valigia Shieldlite al mio seguito, rovesciando tutto l'armamentario per la strada.&quot;E stai fuori!&quot; arriva il solito grido. Con aria di pratica rassegnazione, io, Lily Maroon, raccolgo la mia roba, la rimetto a posto, apro il mio telefono, compongo un numero, ed inizio a camminare. &quot;Ciao Joe, sono Lil...&quot; La linea si interrompe, palesemente. Fischio, divertita, e riprovo.<br/><br/>Molte strade e molte chiamate dopo, sta diventando buio quando infine ricevo una risposta cordiale.<br/><br/>&quot;Entra pure, Lily.&quot; La casa di Franklin è spartana e seria, con locandine di film alle pareti e componenti di computer che riempiono quello che un tempo doveva essere il salotto. &quot;Dormirai di sopra, nella lavanderia.&quot; Mi muovo verso le scale, ma Franklin mi blocca. È un uomo scarsamente robusto, con due spalle nella norma, ma ha sempre sopportato le mie visite... solo che ora si è fatto serio. &quot;Lil, devo dirtelo, ci sono alcune regole in questa casa. Niente droghe, che siano leggere, legali o farmaceutiche. Niente prostituzione. Niente truffe. Niente furti o violazioni della legge in generale.&quot; Questo significa niente divertimenti! Apro la bocca per protestare ma lui mi zittisce. &quot;E lavorerai per me finché non troverai di meglio. Si tratta di un social network chiamato SpaceNook. Tu sei una programmatrice dannatamente brava... ed è quello di cui ho bisogno. Posso pagarti bene&quot;. Nel buio, sorrido. &quot;Certo, Franklin. Sembra un buon piano.&quot; Quello fu l'inizio.<br/><br/><style name='Default'/>Naturalmente, appena giunse l'occasione per il vero potere... per i soldi veri... l'afferrai. SpaceNook, sotto la mia guida, raggiunse rapidamente scala globale, assorbendo i social network minori, e Franklin alla fine si convinse a farsi da parte, lasciandomi diventare CEO. Ma il potere non mi rese una persona migliore. È importante ricordare che gli dèi ci osservano sempre.<br/><br/>In parallelo, iniziai con un'altra attività, un network religioso legato a SpaceNook, chiamato Ascensione Divina. Era una semplice applicazione dei principi economici ai mercati religiosi. Creai una religione per tutti, ogni variante di mente deviata e devozione, tutte create da IA sotto banco e back-end derivati da SpaceNook.<br/><br/>È sorprendente di come tutti diventino degli adoratori ferventi quando realizzano che hai accesso a tutti i loro sporchi segreti, non è vero, Dave? E cosa ne hai fatto di quella granata del Vietnam, alla fine?<br/><br/><style name='Italic'/>Ad un certo punto diventai la Signorina Maroon, CEO di SpaceNook e di Ascensione Divina. Lo so, un grande salto avanti. Sedevo nel mio ufficio vetrato al novantesimo piano di una fantasia fallica di qualche architetto, spulciando pigramente una pagina di SpaceNook di un collega CEO, in cerca di sporcizia, quando sentii gridare. Attraverso le doppie porte a vetri del mio ufficio, vidi una magra figura familiare che litigava con la mia segretaria, Butch, ignaro dei gorilla della sicurezza che stavano arrivando alle sue spalle. La chiamai con l'interfono. &quot;Lascialo entrare, Butch.&quot; dissi. &quot;E dì alla sicurezza di stare tranquilli. Per ora.&quot;<br/><br/>Franklin entrò, agitato. &quot;Franklin, mio caro,&quot; incominciai, prima che mi interrompesse. Faceva sempre così.&quot;Lilith, dobbiamo parlare. So cosa stai facendo con i dati degli utenti. Questa cosa non può continuare. Sarai arrestata.&quot;<br/><br/>Mi voltai dall'altra parte, principalmente per nascondere il mio sorriso. &quot;Oh, Franklin, non essere così ingenuo. Siamo protetti. Ho un gruppo speciale che si occupa di gestire senatori, primi ministri, vescovi, giudici e così via. Se mai avremmo guai giudiziari, li avranno anche loro. Comunque, tutto quello che chiedo sono donazioni per cause religiose meritevoli. Non è un crimine, giusto?&quot;<br/><br/>Franklin sbuffò. &quot;Mi chiedo, questi soldi vanno a qualcuno al di fuori di te? Cos'hai fatto a...&quot;<br/><br/>Ci fu uno strano suono proveniente dalla finestra, ed un foro apparve nella mia scrivania. Ed un altro. Alzandomi in fretta, vidi il vetro trasformarsi velocemente in una ragnatela. Non sentii il proiettile colpirmi.<br/><br/><style name='Default'/>Certo, immaginavo, forse non molto saggiamente, che i miei concorrenti volessero passare ai fatti... ma non credevo in questo modo. Pensavo che dessero un'occhiata alla sporcizia che avevo sul loro conto, a quello che chiedevo e che accettassero tranquillamente. Tuttavia, uno di loro, che anche con tutti i segreti del mondo nelle mie mani non ho mai scoperto chi fosse, aveva stipulato un contratto molto importante, che coinvolgeva la mia vita. L'unico proiettile che mi colpì mi trapassò la corteccia frontale.<br/><br/><style name='Italic'/>Galleggiavo tra le nuvole, una visione angelica di un nuovo mondo creato ad immagine di Dio si ergeva di fronte a me. Attraverso la foschia sentii alcune frasi confuse; &quot;...arresto cardiaco... ...corteccia pre-frontale... grandi probabilità di deviazione di personalità... oppiacei per tenerla sotto...&quot; ed il viso di Franklin che entrava ed usciva dalla mia vista, come se fosse seduto accanto al mio letto. Ma non volevo svegliarmi. Questo nuovo mondo era così allettante, così reale, che contava molto di più. Mentre dormivo, tutto cambiò.<br/><br/><style name='Default'/>Non fu solo l'esperienza vicina alla morte, o la parte mancante di materia grigia, ma mi risvegliai con una visione completamente diversa della vita. Sapevo che tutte le cattiverie di cui ci eravamo macchiati... tutti i ricatti che avevo fatto... aveva tutto uno scopo superiore, anche se in quel momento non riuscivo a realizzare, non capivo che era tutto parte del piano di Dio. Avevo costruito una società perfetta per avvicinare le persone a Dio, un Dio a cui ora credevo anche io. Ed ora avevo una missione.<br/><br/>Riprogettai Ascensione Divina. Invece di milioni di chiese separate, ora era veramente unica. La impostai come fosse un gioco, a più dei tuoi segreti, proprietà e libertà rinunciavi, più progredivi nei livelli ecclesiastici, oltre a conoscere i segreti della chiesa stessa... ed il segreto maggiore era che tutti facevano parte di Ascensione Divina. Cristiani, Musulmani, Scientologisti, Samaritani, Sikh, Nuwaubianisti e tutti gli altri. Chiese per la vera morale, per i golosi, per la purezza razziale, anche per gli amanti delle armi come te. Tutti in uno.<br/><br/>Il grande piano, con cui hai intenzione di aiutarmi, Dave, è quello di andare su Pandora, il nuovo pianeta. Pandora è la nostra terra promessa... la nostra nuova casa, il nostro omaggio a Dio, la fine dei nostri pellegrinaggi. Prenderemo questo mondo e lo riformeremo ad immagine di Dio.<br/><br/>E Dave, sei stato scelto per aiutare. Naturalmente, non sei obbligato. Ma hai raccontato alla mia chiesa *così tante* storie interessanti durante le tue confessioni. HO particolarmente apprezzato quella sulle aquile marine in estinzione ed il fucile semi-automatico. Quindi, se non hai voglia di portare la voce di Dio su un mondo alieno, potrai rimanere qui ad aiutare la polizia nelle sue indagini. Sono sicura che muoiono dalla voglia di parlare con te.<br/><br/>Comunque, scommetto che ti rivedrò su Pandora! Che Dio ti benedica,<br/><br/>Lilith Vermillion, Fondatrice, Ascensione Divina."/>
	<entry name="0Name" value="Il Vangelo di Lilith Vermillion"/>
	<entry name="1Description" value="<style name='Italic'/>Il prurito... era ritornato. Dopo un'era di pace, si era svegliata dal Suo sonno inquieto trovando una manciata di contatti che si prendevano cura di Lei, grattandole i fianchi. La Sua memoria si sforzò di ricordare la sensazione, unica inquietudine della Sua esperienza. Mentre setacciava millenni di storia, membrane a lungo dormienti che scandagliavano ricordi cancellati o sovrascritti, la sensazione si diffuse, in profondità...<br/><br/><style name='Default'/>Stridendo tra le strutture dei bastioni, il Procuratore Generale Suleimann brandiva il suo antico quaderno degli appunti come simbolo d'autorità. Si infilò nei bunker delle truppe, annotando il rumore che faceva lo sfregamento delle spazzole sui loro scarponi. Lungo le linee di produzione, i sudati operai raddoppiarono i loro sforzi mentre passava. Con le orecchie protette da cuffie anti-rumore, nelle profondità del sottosuolo, osservò i robot minatori che estraevano i rari minerali dalla terra circostante e, annuendo, prese inevitabilmente nota. Dall'alto di un esile mulino a vento, ad un centinaio di metri dal luogo in cui i ricercatori rischiavano le loro vite studiando l'aria in cerca di nuove idee, osservò l'intera colonia, dagli stuoli di tende da campo al centro burocratico, passando dai resti dello sbarco fino ad arrivare alle mura esterne, presidiate dalle sentinelle. Quasi sorrise.<br/><br/>Strisciando in un bunker di comando annuì a due guardie. Dietro ad una scrivania funzionale sedeva l'Ammiraglio Heid, autorevolmente corpulento, che giocherellava con il suo rosario. Un soldato si trovava alle sue spalle. &quot;Rapporto.&quot; Abbaiò Heid.<br/><br/>&quot;Tutto in ordine, in linea con le previsioni.&quot; riportò Suleimann, rigidamente. &quot;Tutte le unità si allenano in maniera ammirevole, produzione e ricerca sono sulla buona strada, e le perdite umane sono entro i limiti previsti. Monkhouse ha perso un uomo a causa di un laser minerario tarato male ed un soldato è morto per aver bevuto dell'etanolo prodotto illecitamente. Abbiamo già trovato la distilleria e...&quot;<br/><br/>L'Ammiraglio guardò Suleimann. &quot;Non mi stai dicendo nulla sui nativi. Stanno reagendo?&quot;<br/><br/>&quot;Ah. Non abbiamo incontrato alcuna ostilità da parte delle forme di vita aliene, anche se abbiamo evitato di avvicinarci troppo. L'ecologista Oniha raccomanda di rimanere separati da ogni parte dell'ecosistema... che sia preda o predatore... e di assicurarci di non prendere nessuna azione diretta contro le forme di vita maggiori, al momento.&quot;<br/><br/>L'Ammiraglio si appoggiò allo schienale. &quot;Oniha è un'idealista.&quot; disse &quot;Finché i ricercatori non avranno qualche idea su quello con cui abbiamo a che fare, non è saggio rilassarsi. Le truppe sono a conoscenza delle sue opinioni?&quot; Suleimann annuì, a disagio.<br/><br/>&quot;È stato imprudente da parte sua, ma il danno è fatto. Sergente, si assicuri che tutti i turni di guardia vengano raddoppiati, ed anche le punizioni per l'inosservanza dei propri doveri. Una singola breccia nelle nostre difese potrebbe costarci molto cara. Congedato.&quot; Il soldato annuì e si affrettò fuori. Suleimann si inchinò e si voltò per seguirlo.<br/><br/>&quot;Suleimann... George... finché rimarrò bloccato a questa scrivania, tu sei i miei occhi là fuori. Non deludermi.&quot;<br/><br/><style name='Italic'/>La minaccia era ancora evidente, gli archivi furono trovati e Lei finalmente ricordava cosa doveva fare. Si strinse mentalmente nelle spalle. Nel suo addome, centinaia di uova fiorirono nuovamente, vita viziosa di una dozzina di specie. E, sparsa per tutto il pianeta, quella vita interiore stava concludendo le cause dei suoi guai...<br/><br/><style name='Default'/>La terribile bufera si placò, la folle oscillazione del mulino rallentò e si interruppe. Suleimann si asciugò il sudore dagli occhi e si trascinò al di sopra del guardrail per poter sbirciare. Una scena devastante colpì i suoi occhi. Le spesse mura erano un cumulo di macerie nei punti in cui gli Xenoformi si lanciarono sacrificando le loro vite, ondata dopo ondata. I tecnici medici stavano trascinando i feriti singhiozzanti. Un denso e scuro fumo si innalzava dove i soldati stavano bruciando i cadaveri umani ed alieni, mentre i rinforzi si affrettavano a puntellare le pareti.<br/><br/>Il solo ricercatore che rimase con lui nel mulino si muoveva lentamente e con circospezione verso Suleimann. &quot;Signore? Siamo sopravvissuti per un soffio. Riusciremo ad ottenere il supporto dalle altre colonie?&quot;<br/><br/>Suleimann scosse la testa, in silenzio. Il ricercatore si rattristì. &quot;Signore, con tutto il rispetto. Se è quello che penso che sia, ci servirà tutto l'aiuto possibile.&quot; Il ricercatore indicò verso le colline e porse il suo binocolo. Attraverso esso, Suleimann osservò una delle grandi strutture aliene che sembravano abbandonate quando arrivarono. La sua superficie ribolliva come un pallone bagnato mentre rilasciava un altro squadrone di mostri insettoidi. &quot;Madre di...&quot; mormorò, e corse giù per le scale, lasciandosi dietro una scia di appunti..."/>
	<entry name="1Name" value="L'Alveare"/>
	<entry name="2Description" value="<style name='Heading'/>Quartier Generale dell'Imperium, Ceres, Fascia degli Asteroidi.<br/><style name='Default'/>L'Ammiraglio James Heid, capo nominale della principale organizzazione mercenaria del Sistema Solare, l'Imperium, non era un uomo incline alla rabbia. Tuttavia, le sue mani afferrarono un po' più saldamente il plico di rapporti, mentre il suo luogotenente, Suleimann, gli enunciava le sue scoperte.<br/><br/>&quot;...e dopo la scoperta dei pianeti extrasolari, le tre fazioni principali... Togra, Dinastia del Sole e Noxium... iniziarono silenziosamente a collaborare nella costruzione di alcune navi colonia per raggiungere questi mondi. È una tecnologia unica e non replicabile. E noi... uh... non siamo invitati alla festa.&quot;<br/><br/>&quot;Dannazione. La Noxium è stata nostra alleata per cinquant'anni. Perché ora ci vuole fottere?&quot;<br/><br/>&quot;Con tutto il rispetto, signore, James. Stanno solo prendendo parte al Grande Gioco. Cinquant'anni d'amicizia non significano nulla. Venire traditi in questo modo... Beh, io lo vedo come un complimento. Significa che ci considerano una vera minaccia. E sanno bene che non possono sfidarci, e nemmeno noi a loro. Dovremmo lasciare Pandora a loro. Non significa nulla per noi.&quot;<br/><br/>&quot;Non sono d'accordo. Dobbiamo andare su questo pianeta... chi può sapere quali tecnologie militari riusciranno a trovare laggiù? Non possiamo rischiare che ritornino e ci spodestino. No, abbiamo bisogno di una delle loro navi. Ma hai ragione, non possiamo attaccarli. Se solo riuscissi a scoprire il modo di ottenere quella nave...&quot; Abbassò lo sguardo verso la copia dell'Odissea che stringeva tra le mani ed aggrottò la fronte.<br/><br/><style name='Heading'/>Stazione Callisto, Fascia degli Asteroidi.<br/><style name='Default'/>Il capitano della sicurezza Darin guardò fuori dall'oblò della stazione Callisto. Là, galleggiante nell'immenso cantiere navale, c'era la Giocatrice, il prototipo Noxium della prima nave colonia interstellare. Il suo lavoro era difenderlo, contro qualunque tipo di nemico. Il suo sguardo si spostò verso le torrette che circondavano il suo ufficio e l'intero cantiere. Con una gittata pressoché infinita, queste torrette rendevano il suo lavoro fin troppo semplice.<br/><br/>Tuttavia, era ovviamente preoccupato mentre si chinava sul suo pannello comandi. Le rotte di spedizione indicate sullo schermo dela stazione per il controllo del traffico di Callisto erano per lo più calcolate automaticamente, ad eccezione di un gruppo di trasporti minerari in arrivo dalla fascia degli asteroidi. Poteva notare che quattro trasportatori d'acciaio venivano gradualmente sospinti fuori rotta.<br/><br/>Non ci diede molto peso e chiamò con la radio. &quot;Trasportatori #3358, #3367, #3248, e #2800. Sembra che stiate procedendo fuori rotta. Avete una spiegazione? Dovete correggerla.&quot;<br/><br/>Il mezzo di testa rispose. &quot;Qui #2800, capo. Già, sembra come se avessimo del peso extra, strano. Siamo tutti modelli nuovi, eccetto me, quindi non è un errore di sistema. Potrebbe essere un accumulo di polvere dovuto alla nostra sosta su Ceres, suppongo.&quot;<br/><br/>&quot;Siamo in stato di massima allerta, #2800. Devo procedere con l'ispezione. Stop.&quot;<br/><br/>&quot;Cinque alla volta. Nel frattempo correggeremo la traiettoria. Stop.&quot;<br/><br/>Darin chiuse la connessione e si diresse verso l'esterno, radunando le squadre di sicurezza.<br/><br/><style name='Heading'/>Quartier Generale della Noxium, New New York, Terra.<br/><style name='Default'/>La sala riunioni della Noxium combaciava con ogni stereotipo che ci si poteva aspettare, molti uomini seduti attorno ad un lungo tavolo ovale. Uomini magri, uomini grassi, uomini vecchi, uomini giovani... ma tutti uomini. Abiti fatti su misura che costavano più di una casa, alle pareti dipinti d'inestimabile valore, ornamenti discreti ed eleganti. Tutti discendenti di uomini che ereditarono, acquistarono e rubarono potere, il consiglio della Noxium era composto da persone che conoscevano bene quanto fosse preziosa la moralità, fino ad ogni singolo centesimo.<br/><br/>Il presidente ed amministratore delegato, Eric Preston, era il giovane rampollo di un'antica famiglia mercantile, vecchia come i Fugger ma più fine. Nonostante la sua giovane età, Preston era rispettato da tutto il consiglio. Mentre gli altri bambini giocavano con bambole e soldatini, lui giocava in borsa, utilizzando la sua paghetta per creare un fondo che l'avrebbe reso ricco ed indipendente prima che lo facesse la sua eredità.<br/><br/>Si alzò, abbottonandosi la giacca. &quot;Signori, benvenuti all'AGM. È trascorso un altro anno stellare. I profitti sono in crescita, il fatturato è in crescita, le quotazioni di mercato sono in crescita in tutti i settori. È tutto oltre le nostre aspettative. I dettagli sono contenuti nei rapporti che stanno giungendo ora ai vostri terminali.&quot; Sul muro, un grafico mostrava l'impennata delle azioni della compagnia, assieme alle ultime notizie.<br/><br/>&quot;Purtroppo, e questo deve rimanere segreto finché non potremmo parlare con loro, la nostra alleanza con l'Imperium è giunta alla fine. L'accordo di mantenere un monopolio sull'accesso allo spazio locale è stato molto redditizio, ma i nostri analisti sostengono che hanno reagito male alla loro esclusione dal nostro progetto Pandora. Jens, puoi firnire le statistiche?&quot;<br/><br/>Un subalterno vestito di grigio si fece avanti, leggendo ad alta voce da una scheda. &quot;Le nostre previsioni indicano che tutto ciò inciderà negativamente nei profitti della regione del Sistema Solare per un totale del 9-17% nel futuro indefinito. Abbiamo anche sostenuto costi significativi per rinforzare la sicurezza nei nostri insediamenti, portandoci fuori linea di un altro paio di punti percentuale. Le nostre squadre di sicurezza non potranno mai raggiungere i livelli delle truppe dell'Imperium, specialmente delle loro squadre d'assalto, ma le postazioni fisse presso le nostre basi principali dovrebbero prevenire ogni ripercussione violenta derivante dalla cessazione dell'accordo.&quot; Fece un passo indietro, quasi fondendosi con la parete.<br/><br/>Preston annuì in segno di ringraziamento, e continuò. &quot;Tuttavia, siamo ancora l'entità economica dominante del Sistema Solare. Abbiamo ancora accesso alle più economiche tecnologie Terra-orbita, alle più economiche e meglio progettate navi grazie ai nostri cantieri, ed ad un effettivo monopolio sull'estrazione mineraria. L'Imperium non oserà minacciarci. Non possono permetterselo.&quot;<br/><br/><style name='Heading'/>Stazione Callisto, Fascia degli Asteroidi.<br/><style name='Default'/>La torcia di Darin scandagliava l'ombra attorno al trasportatore di piombo, #2800. La nave era un grande ammasso d'acciaio intrecciato, una forta gabbia costruita su una solida base per contenere pezzi di acciaio al suo interno, sostenuta da deboli motori sub-luce. Si ergeva come una scogliera metallica collegata al suo boccaporto. Le altre squadre di sicurezza, frettolosamente, stavano fissando le loro scialuppe al retro dei tre trasportatori più recenti, immettendosi cautamente nei loro cavernosi interni.<br/><br/>Il manovratore accolse lui e la sua squadra nel boccaporto, con addosso la puzza di mesi passati all'interno del suo piccolo abitacolo situato di fronte al mastodontico trasportatore. &quot;Sono contento di vedere un volto in carne ed ossa!&quot; esclamò, &quot;pensavo che la rotta fosse un po' da sistemare, ma non riesco a capire perché continua a ballare in qua e in là. Venga pure a controllare il carico.&quot; Condusse Darin nella grande camera centrale.<br/><br/>Darin ispezionò il carico sommariamente, scansionandolo con un dispositivo portatile. Tutto in ordine, pile infinite d'acciaio inerte, nessun segno di vita, niente di niente. Eppure sembrava esserci un eccesso di peso. Tramite l'auricolare, le altre squadre gli comunicarono lo stesso. &quot;Ritornare alla base.&quot; Comandò ai capi-squadra. &quot;Devono essersi sovraccaricati su Ceres.&quot; Si volse verso il manovratore, con un secondo pensiero. &quot;Rallenterà il completamento, ma devo mettere in quarantena voi quattro qua fuori. Il mio lavoro è quello di prevenire qualsiasi evento sospettoso proveniente dal perimetro.&quot; Il manovratore annuì.<br/><br/>La scialuppa di Darin si diresse nuovamente verso la stazione di sicurezza, traballando un poco. Al di sotto di essa, quattro soldati della divisione speciale dell'Imperium rimanevano agganciati tramite i loro guanti magnetici, in attesa del loro momento.<br/><br/><style name='Heading'/>Quartier Generale Noxium, Terra.<br/><style name='Default'/>&quot;Quindi siamo d'accordo? Comprare le azioni della società prima di scaricare le sue scorte. Bene. Il prossimo punto...&quot;<br/><br/>L'intercom ronzò. &quot;Signore, so che aveva ordinato di non disturbarla, ma l'Ammiraglio Heid è sulla linea 4 ed è piuttosto insistente.&quot;<br/><br/>&quot;Heid? Hmm. Credo sia meglio rispondere. Nel frattempo, esegui il piano IA3... dovresti trovare i dettagli nella mia cartella personale, password @3Headhunter... e mettilo in linea.&quot;<br/><br/>Le finestre si opacizzarono ed il giovane volto di James Heid apparve su di esse. &quot;Salve Eric, salve signori. Mi scuso per aver interrotto la vostra riunione.&quot;<br/><br/>&quot;Non c'è problema, James. Mi aspettavo una tua chiamata. Cosa possiamo fare per te?&quot;<br/><br/>&quot;Beh, è una richiesta molto semplice in realtà. Qui all'Imperium abbiamo apprezzato molto il lavoro che abbiamo svolto assieme negli ultimi cinquant'anni, ma siamo un po' preoccupati. Abbiamo sentito che state lavorando con la Togra e la Dinastia del Sole per progettare una nuova nave che viaggi verso il pianeta appena scoperto...&quot;<br/><br/>&quot;...sì, Nashira 667 Cc. Noi lo chiamiamo Pandora.&quot;<br/><br/>&quot;Verso Pandora, allora, e che avete finito la vostra nave prototipo. Congratulazioni per questo. Quindi ci siamo chiesti se la nostra cooperazione proseguirà anche su Pandora.&quot;<br/><br/>&quot;Ah, sì. Volevamo parlarti di questo, James. Francamente, non pensiamo di aver bisogno dei vostri servizi di sicurezza su questo nuovo mondo... ci stiamo concentrando sulla costruzione delle infrastrutture a scapito di elementi... meno produttivi. Ma siamo intenzionati a mantenere attivo il Cartello Cerere in questo Sistema Solare.&quot;<br/><br/>&quot;Eric, sai meglio di me che nessuno dei nostri gruppi può avere un futuro in questo Sistema Solare. La Terra potrebbe essere ben presto inabitabile ed anche Marte e ben oltre le nostre tecnologie di terraformazione attuali. Dobbiamo spostarci su Pandora e ci servono le vostre navi per raggiungerlo. Vale la pena farmelo chiedere di nuovo? Non ho intenzione di mendicare.<br/><br/>&quot;James, tu sei un amico ed io ti rispetto, ma questa è una decisione puramente commerciale. Non possiamo venderti una nave. Mi spiace.&quot;<br/><br/>&quot;In questo caso, ho paura che il Cartello Cerere sia giunto alla sua fine. Ci vediamo su Pandora.&quot;<br/><br/>&quot;James, non essere ridicolo. Non puoi arrivare fin là. Stiamo costruendo noi le navi per raggiungere Pandora ed io... non te le venderò.&quot;<br/><br/>&quot;Oh, lo sappiamo. Quindi ce ne siamo presa una. Guarda.&quot;<br/><br/>La telecamera ampliò il proprio campo visivo mostrando Heid in una tuta spaziale. Dietro di lui, una fila di operai della Noxium erano inginocchiati a terra, con le mani dietro la testa, mentre un gruppo di soldati dell'Imperium gli puntava contro i loro fucili. E dietro a loro, spostandosi nel vuoto, diretta all'esterno del cantiere di Callisto, c'era la nave interstellare, la Giocatrice, ora sotto il controllo di Heid.<br/><br/>Heid agitò la telecamera. &quot;Heid chiude.&quot; L'immagine sparì.<br/><br/>La tavolata rimase in silenzio per un po', quindi esplose in un tumulto. Tutti urlavano assieme. Preston era seduto a capotavola, con la pallida faccia impassibile. Il grafico sulla parete mostrava le azioni Noxium in caduta libera.<br/><br/>&quot;Signori. Signori!&quot; disse. &quot;SIGNORI.&quot; Nella stanza scese il silenzio. &quot;Guardate lo schermo.&quot; Come il consiglio si girò, il grafico prese a stabilizzarsi per poi cautamente riprendersi. Nella stanza crebbe nuovamente il mormorio, questa volta con perplessità. Preston prese la parola. &quot;Quando il nostro amico Heid ha chiamato, sospettavo che fosse giunta l'ora, così ho innescato il piano IA3. Ho chiesto alle mie sussidiarie di scommettere sul fatto che le nostre azioni sarebbero crollate dopo la riunione. A giudicare dai dati, questo dovrebbe bastare per coprire le spese per la perdita del nostro prototipo, quelle di un'altra nave e ci rimarrebbe ancora un ingente bonus. Ora, al lavoro, signori. Abbiamo un mondo da comprare.&quot;"/>
	<entry name="2Name" value="La Campagna di Callisto"/>
	<entry name="3Description" value="Una piccola, vivace figura, piegata sotto una grande pila di fogli, conduceva sei uomini all'interno della grande sala riunioni, priva di finestre. Qui, in profondità, al di sotto della Città Numero 1, in una sala a prova di bomba, si raduna il Comitato Permanente della Dinastia del Sole.<br/><br/>I severi, ritti uomini si sedettero sulle poltrone in similpelle posizionate attorno al tavolo. Osservando i loro volti, sebbene avessero età diverse, apparivano più che semplicemente somiglianti. Erano i sei cloni del defunto Presidente della Repubblica Popolare, Sheng Xi. Giovani o vecchi, magri od in carne, essi ottennero il loro posto nel Comitato Permanente del Politburo, e le loro stesse vite, tramite la linea genetica di Xi.<br/><br/>A capotavola, il segretario appoggiò la grande pila di fogli su una tovaglietta, con un tonfo polveroso, si sedette su un basso sgabello, tossì, si sporse sulla pila per bere un bicchiere d'acqua, e parlò.<br/><br/>&quot;Congratulazioni, Compagni, per la vostra elevazione nel Comitato Permanente del Politburo del partito unificato della Dinasta del Sole. Il vostro padre-clone, possa il suo compito non fallire mai, stabilì che solo chi portava avanti la sua linea genetica poteva ambire a questa posizione, per ragioni di sicurezza nazionale. Quelli di noi che sono nati al di fuori della sua linea genetica benedetta possono solo lavorare per il bene di tutti e sotto il vostro comando.&quot;<br/><br/>Un logoro, massiccio clone lo interruppe. &quot;Io sono Xilai Xi, recentemente nominato Vice Presidente del Consiglio Nazionale della Repubblica Popolare Cinese. Segretario, lei non è il nostro Presidente. Dov'è il nostro Presidente?&quot;<br/><br/>&quot;Ah, sì. Questo è il primo punto della nostra riunione. Sono spiacente di informarvi che i nostri servizi segreti hanno portato alla luce un elemento contro-rivoluzionario nel recentemente eletto Comitato Centrale del Politburo.&quot; Gli uomini attorno al tavolo presero a mormorare, inquieti. &quot;Non sarebbe saggio per una persona così importante come il Presidente esporsi ad un tale rischio. E comunque, al momento è sotto interrogatorio. Invece, io, come vostro segretario, sono qui per assicurarmi che il traditore venga scovato il più presto possibile. Ho una squadra di guardie rivoluzionarie qua fuori, che attendono il mio segnale.&quot;<br/><br/>Un altro clone anziano lo interruppe, il suo blando viso tondo comunicava irritazione. &quot;Segretario, io sono Xi Dejang, Segretario della Commissione Centrale per l'Ispezione Disciplinare. I traditori sono il mio campo, è mia responsabilità. Perché non sono stato informato di questa cosa in anticipo?&quot;<br/><br/>Il segretario chinò la testa, umilmente. &quot;Perché tutti voi siete sospettati, ed il Presidente ha ordinato così, prima che la sua stessa corruzione venisse scoperta. Le mie scuse. Ora, torniamo agli affari. Finché non potrò provare chi di voi è il traditore, rimarremo qui. Qualcuno ha delle informazioni da condividere?&quot;<br/><br/>I sei uomini si guardarono attorno. Le vite passate nel fango degli intrighi di partito li avevano induriti ma, comunque, fu un duro colpo psicologico venire accusati in questo modo nel loro momento trionfale. Tutti e sei scandagliarono gli altri in cerca di qualche debolezza, raggruppando i loro ricordi per cercare di capire chi potesse essere il traditore... od i traditori.<br/><br/>Un minuto. Un altro. Il segretario si schiarì la voce. &quot;Quindi, nessuna idea? Nessuno? Lasciate che vi aiuti. Hmm. Zhang Xi. Lei è il segretario della Commissione Nazionale per la Conferenza Politica Popolare. Come capo consulente della legislatura, dovrebbe essere consapevole dei dissensi tra i ranghi, mi sbaglio?&quot;<br/><br/>Zhang, un anziano clone con il viso sorridente ed accigliato, sembrò in difficoltà. &quot;Non so di alcun dissenso!&quot; abbaiò. &quot;La legislatura è libera da contro-rivoluzionari. &quot;<br/><br/>Il segretario guardò in basso, giocherellando con una matita. &quot;Eppure ci sono dei dissensi,&quot; disse &quot;secondo questo rapporto della Commissione per l'Ispezione Disciplinare presieduta da... hmm, Xi Dejang? Quindi chi è il traditore?&quot; I due cloni si fissarono attraverso il tavolo, istantaneamente nemici. Ed il segretario sorrise.<br/><br/>---<br/><br/>Un'ora dopo, la calma e compiaciuta atmosfera della stanza era cambiata. Dopo le lievi spinte da parte del segretario, ogni uomo ora stava accusando gli altri, svelando vecchi segreti o condividendo crimini o contatti con i contro-rivoluzionari, semplicemente per infangare i colleghi, e la stanza era immersa in una furia incessante.<br/><br/>Gradualmente, la tempesta di accuse si placò. Il silenzio calò quando i cloni, uno dopo l'altro, si resero conto che il segretario aveva smesso di parlare. Lo guardarono con orrore mentre trascriveva sulla sua pila di fogli, parola per parola, la litania dei loro crimini. Infine, egli notò i loro sguardi. &quot;Ah, compagni. Così tanto materiale. Così tanta miseria, tanti fallimenti celati. Cari cloni, vostro padre sarebbe davvero fiero di voi, avete seguito la sua scia di misfatti in maniera eccellente.&quot;<br/><br/>Premette un pulsante e truppe di soldati armati e mascherati si schierarono all'interno della stanza. &quot;Ora, compagni. Dovreste seguire questi uomini, dato che gli inquisitori hanno alcune domande per voi. Non preoccupatevi, sono perfettamente in grado di portare avanti l'agenda giornaliera per conto mio. Arrivederci.&quot; In silenzio ed umiltà, i sei cloni si trascinarono fuori.<br/><br/>&quot;Ora, Yun Xi&quot; disse il piccolo segretario a sé stesso. &quot;Sembra che il prossimo punto dell'agenda sia l'elezione di un Primo Ministro per la Dinastia del Sole. Chi votate?&quot; Si guardò attorno, nella stanza vuota, verso le sedie in similpelle, divertito. &quot;Oh, Dio. Sembrerebbe che abbiamo un pareggio. Ebbene, data la triste assenza del Presidente di questa commissione, sembra che sia il segretario a dover decidere. Ora, per chi dovrei votare? Hmm.&quot; Estraendo una scheda elettorale dalla sua pila, iniziò a scrivere un nome all'interno di una casella.<br/><br/>---<br/><br/>Attraverso i campi, le miniere e le fabbriche, il tradizionale accordo tritonale squillò, annunciando importanti novità. Il popolo guardò verso l'alto, metà con stanchezza, metà con interesse. &quot;PER LA GIOIA DEL POPOLO E LA GIOIA DEL NOSTRO SANTO LEADER SHENG XI, ANNUNCIAMO L'ELEZIONE DI SUO FIGLIO SON YUN XI A PRIMO MINISTRO DEL POPOLO. ACCLAMATE TUTTI YUN XI, LEADER DELLA DINASTA DEL SOLE.&quot;<br/><br/>Tra i campi, percepirono a malapena il cambiamento."/>
	<entry name="3Name" value="L'Origine dei Cloni"/>
	<entry name="4Description" value="I bambini erano rannicchiati al bagliore del falò. Lanciavano, di nascosto, sguardi d'adorazione verso la vecchia, vecchia signora (&quot;Forse avrà 40 anni!&quot; bisbigliavano tra loro) che era la narratrice di quella notte. Sistemò le sue vecchie ossa vicino al calore del fuoco e si schiarì la gola.<br/><br/>&quot;Siete tutti comodi? Allora inizio.&quot;<br/><br/>&quot;Tanto, tanto tempo fa, su un pianeta lontano lontano, esisteva un paese chiamato Brasile. È lì che Elora, madre di Vivian, nacque.&quot;<br/><br/>&quot;Un giorno molti uomini guardarono verso il cielo e videro una nuova stella. Utilizzando oggetti che chiamavano telescopi la osservarono da più vicino e la loro fame cresceva. Per questo non erano uomini come i vostri papà.<br/><br/>Loro erano Divoratori, uomini che volevano mangiare ogni cosa che incontravano, lasciando disordine ovunque passassero.&quot;<br/><br/>&quot;Avevano già sconquassato il loro pianeta, che loro chiamavano Terra. Avevano mangiato tutti gli alberi e tutta l'acqua che usciva dai rubinetti, ed avevano anche iniziato a creare cibo dalla pietra e dalla sporcizia. Tutto quello che rimaneva da mangiare erano dei piccoli funghi che crescevano ovunque... e magari gli altri Divoratori... e presto si stancarono dei funghi.&quot;<br/><br/>&quot;Quindi, quando videro la stella, la vollero subito, volevano mangiare ogni cosa presente su essa. Ora, non voglio spaventarvi, ma quella stella era la nostra! La nostra casa, Pandora! E volevano venire qui a divorare tutto finché non fosse diventata come la Terra. Quindi si costruirono enormi navi per attraversare lo spazio, e si portarono dietro le loro migliori posate.&quot;<br/><br/>&quot;Fortunatamente, non tutte le persone erano come questi Divoratori. Alcuni di loro, come Elora, capirono cosa volevano fare gli altri uomini e prepararono un piano. Utilizzando pezzi di scarto, intelligenza e disperazione per salvare la vita di Pandora, costruirono anche loro una nave proprio come i Divoratori, e li seguirono attraverso l'immensa oscurità.&quot;<br/><br/>&quot;Ma ci fu un problema con la nave. Dato che era stata costruita in fretta e con parti non del tutto adatte, non era una nave molto grande e forte, anche se era una nave MOLTO coraggiosa. Quindi, lassù nella grande oscurità, iniziò a cadere a pezzi; un po' dell'oscurità iniziò a penetrare all'interno dello scafo della nave.&quot;<br/><br/>&quot;Ora, le famiglie presenti nella nave, guidate da Elora, dovevano prendere una decisione. Un sacco di cibo era stato rovinato dall'oscurità, e molta gente si era ammalata. La decisione fu che le persone più giovani dovevano essere protette e quelle più vecchie, come Elora, dovevano continuare a guidare la nave.&quot;<br/><br/>&quot;Quindi nel momento in cui la nave raggiunse Pandora, rimanevano pochissime persone anziane. Avevano lavorato così duramente e sfruttato così tanto le loro vite per proteggere i bambini, che erano tutte ammalate. Così i pochi rimasti lasciarono che i bambini prendessero il comando.&quot;<br/><br/>&quot;La bambina più grande era la figlia di Elora, Vivian. Quindi quando atterrarono lei disse agli altri bambini, &quot;State qui ed aiutate i vecchi ad andare a dormire. Io andrò ad avvertire tutti gli esseri che vivono qui, della minaccia dei Divoratori.&quot;<br/><br/>&quot;Vivian scese su Pandora. Ed era bellissima. C'erano enormi montagne ed alberi verdi, ed un mare blu così limpido e pulito che quasi riuscivi a vederne il fondo! Lei amò questo pianeta fin dal primo sguardo e giurò che avrebbe fatto del suo meglio per proteggerlo dai Divoratori, senza indugi.&quot;<br/><br/>&quot;Prima si recò dagli Scite. Ronzarono attorno a lei come grandi fate ascoltandola in silenzio. &quot;Ascoltate&quot; disse. &quot;I Divoratori stanno arrivando per mangiare tutto quanto. Hanno già mangiato la Terra e mangeranno anche voi!&quot;<br/><br/>&quot;Gli Scite erano spaventati ma il loro capo, il mostruoso Dilaniatore, tuonò con la sua possente voce. &quot;Noi possiamo volare in alto... oh... così in alto... che anche il più alto Galeth può raggiungerci. Quindi come potrebbero farlo questi Divoratori?&quot; Così Vivian li lasciò, felice del fatto che fossero al sicuro.&quot;<br/><br/>&quot;Quindi si recò dagli Insetti per avvertirli. Gli Insetti non avevano mai visto un umano prima, quindi la graffiarono con i loro artigli giganti e la fissarono con i loro occhi simili a gemme. quando videro che lei non aveva paura, la lasciarono incontrare la loro Regina. La Regina era seduta su un grande trono nella sua camera d'incubazione, ed ascoltò Vivian. &quot;Ascolta&quot; disse Vivian. &quot;I Divoratori stanno arrivando per mangiare tutto quanto. Hanno già mangiato la Terra e mangeranno anche voi!&quot;<br/><br/>&quot;Tutti gli Insetti ebbero un fremito, dato che avevano una sola mente in comune, ma la Regina batté i suoi piedi e scosse la sua grande testa, e disse &quot;I Divoratori non ci mangeranno. Siamo in troppi per mangiarci tutti, milioni e milioni. E non glielo permetteremo.&quot; Così Vivian li lasciò, felice del fatto che fossero al sicuro.&quot;<br/><br/>&quot;Quindi Vivian si recò ad incontrare l'Aspidoch. Sapeva che l'Aspidoch era la creatura più vecchia e saggia del pianeta, e che l'avrebbe ascoltata. Viaggiò per settimane, navigando verso il centro dell'oceano cristallino finché non scorse un'isola all'orizzonte. Era l'Aspidoch, che prendeva il sole. Si incamminò per un chilometro lungo la sua pancia, fino a raggiungere un orecchio grande come una caverna, in cui gridò. &quot;Ascolta&quot; disse. &quot;I Divoratori stanno arrivando per mangiare tutto quanto. Hanno già mangiato la Terra e mangeranno anche te!&quot;<br/><br/>&quot;Ma&quot; l'Aspidoch rispose, &quot;Non mi mangeranno. Nuoterò via. Se mi seguiranno, li abbatterò. E, in ogni caso, sono davvero troppo grosso da mangiare.&quot;<br/><br/>&quot;Vivian tornò a casa, rassicurata dal fatto che i loro amici se la sarebbero cavata. Quando arrivò a casa, l'ultima donna anziana era morta. Quindi la seppellì nei giardini, a fianco di sua madre Elora, ed aiutò gli altri bambini coloni a costruire un paradiso su Pandora.&quot;<br/><br/>&quot;Poi ci fu un grande rumore nell'aria. Era il fiero Dilaniatore, con le grandi ali lacerate e strappate. &quot;I Divoratori sono arrivati!&quot; esclamò, &quot;e stanno mangiando tutti i miei amici. Hanno armi in grado di colpirci ovunque voliamo! Aiutaci!&quot;<br/><br/>&quot;Prima che Vivian potesse rispondere, la Regina degli Insetti arrivò, trasportata dai suoi figli, con la sua corazza a pezzi. &quot;I Divoratori sono arrivati!&quot; esclamò, &quot;e stanno mangiando tutti i miei figli. Hanno carri armati e robot per travolgerci a milioni! Aiutaci!&quot;<br/><br/>&quot;Prima che Vivian potesse rispondere, a ciascuno di loro, un gigante Galeth arrivò galoppando lungo la collina. &quot;I Divoratori sono arrivati!&quot; esclamò, &quot;e l'Aspidoch si sta nascondendo. Hanno navi ed aeroplani per trovarlo, e le più grandi posate che io abbia mai visto! Se non verrai subito, sicuramente lo divoreranno come un grande budino! Aiutaci!&quot;<br/><br/>&quot;E questa è la storia. Qui è dove ci troviamo ora. Ed i Divoratori si chiamano con ogni sorta di nome... Dinastia del Sole, Imperium, Togra, Noxium ed Ascensione Divina... ma sono tutti quanti gli stessi Divoratori. Se non aiuteremo Vivian ed i nostri amici, non si salverà nessuno, ed i Divoratori mangeranno ogni cosa.&quot;<br/><br/>Calò il silenzio attorno al falò. Un bambino scoppiò in enormi singhiozzi. Un altro, leggermente più grande, alzò la voce, arrabbiato ed in lacrime. &quot;È una storia TERRIBILE! Le storie di solito hanno dei bei finali. Avrebbe dovuto finire con un 'e vissero felici e contenti' non...&quot;<br/><br/>&quot;Cosa?&quot; lo interruppe la vecchia signora. &quot;I lieti finali sono sono gratuiti. Dovete combattere per ottenerli. E questa è la vera storia! Io sono Vivian. Ed ho bisogno del vostro aiuto.&quot;"/>
	<entry name="4Name" value="Come i Divoratori Arrivarono Su Pandora"/>
	<entry name="5Description" value="&quot;A volte, quando stai piangendo, il mondo si fa più chiaro. L'acqua nei tuoi occhi forma una specie di lente che rende tutto più definito e sensato. I singhiozzi, le pareti aliene, il sangue sulle tue mani. Sono tutti una specie di... salto... e poi va tutto bene. Combacia. Voglio dire, stai ancora per morire, ma non ti interessa più molto.&quot;<br/><br/>Il ricercatore Andrez si fermò lì, guardandosi attorno con un sorriso orgoglioso. Ci fu un mormorio perplesso dalla squadra dell'assemblea.<br/><br/>&quot;Ma che CAZZO?&quot; strillò Hughes, mentre uscivano dalla tenda vicina al comando ATV. &quot;Che CAZZO era quello?&quot;<br/><br/>&quot;Quello, Hughie, era il discorso motivazionale del nostro comandante.&quot;, rispose Abernathy, stringendo le labbra. &quot;È questo quello che succede quando l'unico sopravvissuto dell'unica spedizione archeologica sull'unico mondo alieno conosciuto finisce tra gli artigli di un Galeth ed hai bisogno di un'altra persona che comandi la prossima, presumibilmente altrettanto dannata, missione.&quot;<br/><br/>&quot;CAZZATE!!&quot; strillò Hughes, calciando una passiva pianta aliena con frustrazione. La pianta schivò con straordinaria velocità ed afferrò uno dei suoi lacci con i suoi steli acuminati.<br/><br/>&quot;Pensala così, Hughie.&quot; disse Abernathy, &quot;almeno sa a cosa andiamo incontro e non ci mente. Noi sapevamo quello che stavamo firmando... una possibilità di vedere qualcosa che nessun umano ha mai visto... e la probabilità di morire durante il processo. Se ricordo bene, era questo l'accordo per venire su Pandora.&quot;<br/><br/>&quot;Già, ma quanto CAZZO sono basse le nostre probabilità di riuscita con lui al comando? LASCIAMI, piccola bastarda!&quot; Hughes lottò per districare il suo laccio prima che fosse lentamente divorato dal piccolo alieno.<br/><br/>Abernathy sfilò dalla tasca un piccolo bisturi pieghevole e, accovacciandosi, tagliò il laccio, facendo crollare Hughes tra la polvere. L'alieno in miniatura si sradicò dalla terra e corse via con il suo premio.<br/><br/>Mentre Abernathy aiutava Hughes ad alzarsi, guardò le grandi rovine che si contorcevano attorno a loro. &quot;Hughie, vecchio mio, la mia analisi stocastica è un pochino arrugginita, ma non credo che le probabilità possano ridursi sotto allo zero.&quot;<br/><br/>---<br/><br/>Le rovine avrebbero potuto essere ogni cosa: sale da pranzo, centrali elettriche, ospedali, campi da gioco, stazioni di segnalazione o qualunque struttura più o meno concepibile. Qualunque cosa fossero, erano state scavate dalla stessa catastrofica energia che aveva distrutto ogni singola antica città del pianeta e, presumibilmente, cancellato ogni forma di vita.<br/><br/>Ora queste particolari rovine formavano una grande camera vuota, grande abbastanza per contenere una delle navi colonia che avevano portato i ricercatori della Togra su Pandora. Così grande che la base delle sue pareti si tuffava sotto all'orizzonte prima di perdersi tra nebbia ed ombre.<br/><br/>Il convoglio di ATV della Togra si fece strada attraverso uno degli ampi fori ai lati della struttura, rotolando sopra alle macerie ricche di artefatti. L'ATV esploratore in testa al convoglio, condotto da Andrez e dal suo assistente Maçon, scansionava la superficie in cerca di problemi. Nel secondo ATV, Hughes stava accovacciato sul volante mentre Abernathy controllava la strumentazione e fumava la sua pipa. Il terzo ATV trasportava la squadra femminile di sicurezza, composta dalla tarchiata Baker e dalla paranoica Legg-Hulme, procedendo a zig-zag per evitare ogni buca. L'ultimo ATV, in cui risiedevano la silenziosa Curie ed il disordinato Yaort, stava attendendo all'ingresso della camera, controllando la situazione, pronto a schizzare via al minimo segno di pericolo. Il compito dell'ultima squadra era di assicurarsi che qualcuno, chiunque, sopravvivesse.<br/><br/>L'obiettivo del convoglio era un lontano gruppo di bassi edifici che in qualche modo erano sopravvissuti all'energia che creò la camera. I tre veicoli si spingevano attraverso la polvere.<br/><br/>Un'ora dopo, la squadra proseguiva a piedi. Tra la polvere, dove iniziavano le costruzioni, si trovavano gli ATV, distrutti e fumanti, avendo attivato qualche antico sistema difensivo. Maçon non era riuscito a cavarsela ed Andrez, ricoperto di sangue, decise di proseguire a piedi. Baker era in testa, impugnando il suo fucile modificato di sua stessa costruzione. Hughes, Andrez e Abernathy si trovavano nel mezzo, trascinando attrezzature scientifiche, mediche e di sicurezza. Dietro di loro, Legg-Hulme borbottava nervosamente, ricoperta da una miriade di bombe artigianali ed agitando un fucile.<br/><br/>Ci fu un cinguettio nell'aria. Un'ombra si mosse sopra ad un tetto, spostando la polvere tra gli edifici. La squadra non era certamente sola, e si stava avvicinando al centro delle rovine. Qui trovarono un oggetto simile ad una scheggia di vetro, lucidata dalla polvere di diamante nell'arco di molte generazioni.<br/><br/>Il tempo trascorse. E si ritrovarono dinnanzi ad un uovo enorme e pulsante, anche le bombe artigianali di Legg-Hulme sembravano pulsare. Ebbe il tempo di guardare in basso con orrore, prima che esplodessero, spargendo le sue membra su Hughes ed Abernathy. Scese il silenzio. Andrez guardò i resti e, chinandosi, recuperò il suo malconcio fucile.&quot;Triste. Non c'è tempo per le sepolture. Andiamo avanti.&quot;<br/><br/>Dopo un interminabile arrancare attraverso le favelas di diamante, una distante esplosione echeggiò tra le pareti della camera. Abernathy chiamò con la radio Yaort e Curie, ma non ci fu alcuna risposta. Andrez rimase impassibile. &quot;Buttate la radio.&quot; disse. &quot;Ed anche il resto dell'attrezzatura. Dobbiamo essere più veloci.&quot;<br/><br/>Vicino alla seguente costruzione, Baker sporse la sua pistola dietro ad un angolo, solo per vederla dissolversi, sfrigolando contro uno strano campo di forza. &quot;Indietro&quot; esclamò Andrez. Indietreggiarono per cercare di aggirare il campo, lanciando piccole pietre per delimitarne i confini.<br/><br/>Alla fine, dopo quattro ore di cammino, raggiunsero la torre. &quot;Fate piano, ora.&quot; sussurrò Andrez. La torre possedeva una classica porta, più larga e bassa di un essere umano, ma aperta. Baker, sulla difensiva, copriva il lato dell'entrata, Andrez chiudeva la fila.<br/><br/>Ci fu un rumore come di un pavimento che scricchiola e Baker, semplicemente... scomparì, cadendo apparentemente in una crepa nell'aria che non avrebbe dovuto trovarsi lì, prima che qualcosa esplodesse. Hughes ed Abernathy vennero scaraventati all'interno della torre. Abernathy fu la prima ad alzarsi in piedi. Poteva scorgere Andrez in ginocchio nella polvere al di fuori della torre di diamante, che si allontanava. &quot;Va' avanti&quot; urlò. &quot;Baker è andato. Una mina. Sembra che abbia cauterizzato i miei occhi. Non posso nemmeno piangere ora. Ah! VA' AVANTI.&quot;<br/><br/>Abernathy non se lo fece dire due volte e trascinò il corpo martoriato di Hughes all'interno della struttura. &quot;Pensa, Hughie.&quot; disse, cercando di sormontare la triste risata di Andrez. &quot;Se sopravviveremo entrambi a questo, avremmo raddoppiato la percentuale massima di sopravvivenza delle missioni esplorative. Potremmo ottenere un mandato!&quot; Hughes gemette in risposta, &quot;siamo già fottutamente mort...&quot; quindi si bloccò, mentre la sua tendenza analitica iniziava ad elaborare. &quot;Cos'è? Sbalzi di tensione nella costruzione. Lasciami andare. Lascia!&quot;<br/><br/>Gli strumenti di Hughes tracciarono le sovratensioni lungo una parete di diamante come le altre, che si illuminava quando il suo respiro la colpiva. Respirò più forte. La torre si sbucciò come fosse di nastro adesivo, così come il soffitto. Una luce si riversò fuori dall'edificio, focalizzata dalla scheggia di diamante, carbonizzando quello che incontrava, e dirigendo la sua corsa verso una stella lontana. Tra la polvere, il cieco Andrez gridò che poteva vedere la luce.<br/><br/>Velocemente come ebbe inizio, cessò. E poi cominciò di nuovo. Nei momenti bui, attraverso il buco aperto nel soffitto, qualcosa lampeggiava debolmente tra le stelle, attraversando distanze impossibili.<br/><br/>Abernathy sospirò, rilassandosi. &quot;Niente più dubbi, Hughie. È un faro. E l'abbiamo attivato!&quot;<br/><br/>&quot;Già. Ma mi chiedo... chi seguirà la sua luce?&quot;<br/><br/>Abernathy si guardò attorno, accigliata. Aiutò Hughes a rialzarsi. &quot;Non vorrai stare qui ad aspettare di scoprirlo, no? Penso che abbiamo esplorato abbastanza, per oggi.&quot; Si trascinarono in cerca di Andrez e di un percorso sicuro per tornare agli ATV."/>
	<entry name="5Name" value="Per Amore della Scienza"/>
	<entry name="Count" value="6"/>
</language>
